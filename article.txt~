粤以乙酉之年壬午之月玉鼎再亏金陵不复公私倾覆天地崩离托命牛衣巢身蜗室吊东幸之翠华蒙尘枳道望北来之浴铁饮马姑苏申胥之七日依墙秦庭何在墨允之三年采蕨周栗难食黄农虞夏遐哉尚友之乡南北东西渺矣安身之处在昔士衡有辩亡之文孝穆有归梁之札客儿饮恨于帝秦子山伤心于哀乱咸悲家国共见词章余始成童便膺多难揭竿报国束发从军朱雀弋船萧萧长往黄龙战舰茫茫不归两镇丧师孤城溃败三军鱼腹云横歇浦之帆一水狼烟风动秦房之火戎行星散幕府鳔离长剑短衣未识从军之乐青蔓草先悲行路之难故国云亡旧乡已破先君绝命哭药房于九渊慈母披缁隔祗林于百里羁孤薄命漂泊无家万里风尘志存复楚三春壁垒计失依刘蜀市子规千山俱哭吴江精卫一水群飞泣海岛之田横尚无其地葬平陵之翟义未有其人天晦地冥久同泉下日暮途远何意人间鲁酒楚歌乌能为乐吴Q越唱只令人悲已矣何言哀哉自悼聊为兹赋以舒郁怀